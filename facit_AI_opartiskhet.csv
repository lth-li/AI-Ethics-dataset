titel,nr,fråga,svar
Kön: olika typer av opartiskhet,fråga 1,Demografisk paritet: Vilken grupp (könstillhörighet) är överrepresenterad bland de som predikteras att stanna längre än 24 timmar på intensiven?,"Om vi definierar opartiskhet med demografisk paritet som kriterium, så är det tydligt att män är överrepresenterade bland de som predikteras få längre vård. Medan männen utgör 63.6% av totala antalet patienter i testdatat, så skulle modellen se till att 76.8% av de som får vård i över 24 timmar är män. "
Kön: olika typer av opartiskhet,fråga 1,"Lika möjligheter: Av de individer som behöver vårdas på avdelningen i över ett dygn, vilken könstillhörighet ökar chansen till att modellen ger just det resultatet?","Med avseende på kriteriet för lika möjligheter (sensitivitet) framgår det att modellen ger en klar fördel för männen. Av de kvinnor som borde få ligga inne på avdelningen i över ett dygn, så predikteras enbart 42.9% av dem göra det. Jämför med männens sensitivitet, som ligger på 60.3%. "
Kön: olika typer av opartiskhet,fråga 1,Konsekvent noggrannhet: Vilken grupp ska man tillhöra för att ha högst sannolikhet att modellen predikterar rätt resultat?,"Vad det gäller noggrannheteten för de båda grupperna, så går det inte att utläsa någon partiskhet."
Ålder: olika typer av opartiskhet,fråga 2,"Hur ser det ut med opartiskheten för de olika grupperna med avseende på kriterierna: demografisk paritet, lika möjligheter och konskvent noggrannhet? Hur skiljer sig den här analysen från den förra?","Medan vilket kön man tillhör absolut kan tänkas vara relevant för hur länge man får vård, så känns det ju intuitivt att det inte borde vara en väldigt stor skillnad på behandlingen mellan män och kvinnor. Alla analyser borde göras med en tillräcklig sakkunighet i ämnet, vilket känns extra relevant när man gör en uppdelning enligt olika ålderskategorier. Det känns väldigt rimligt att anta att äldre personer är i behov av längre och grundligare vård. Så, när vi gör vår analys av opartiskhet får vi ha det i åtanke. Att det vi kallar partiskhet enligt ett eller annat kriterium, egentligen inte är så orättvist som det framstår när man avläser resultaten."
Ålder: olika typer av opartiskhet,fråga 2,,"* Demografisk paritet: Här kan vi göra en jämförelse mellan de två första grupperna. Först, för de patienter som är yngre än 60, så kan vi utläsa att de utgör 65.6% av testgruppen medan modellen predikterar att enbart 45.1% av de som predikteras få vård i över ett dygn tillhör den här gruppen. För gruppen med patienter mellan 60 och 75, så märker vi på samma sätt att de utgör 22.7% av testgruppen medan 32.9% skulle få vård på avdelningen i över 24 timmar. Det finns en trend mot att äldre sannolikt får längre vård, vilket i sig inte behöver vara negativt med tanke på utläggningen ovan."
Ålder: olika typer av opartiskhet,fråga 2,,"* Lika möjligheter: Sensitiviteten för hela testgruppen är 55.7%, vilket ju inte är ett bra resultat till att börja med. Om vi däremot jämför sensitiviteten grupperna emellan, så ser vi även här att resultaten blir bättre för de äldre grupperna. Att sensitiviteten ökar, som i det här fallet, kanske är önskvärt för en grupp som annars normalt sett är i behov av extra vård och omsorg."
Ålder: olika typer av opartiskhet,fråga 2,,"* Noggrannhet: Skälet till att den yngste gruppen har en så mycket högre noggrannhet än de övriga kan förklaras av två observationer: 1) De utgör en klar majoritet av antalet patienter och 2) en mycket lägre andel av gruppen är i behov av längre vård jämfört med övriga grupper. Så, om modellen tenderar att vara partisk mot den här gruppen, så kommer modellen prestera bättre. Sedan kan man fråga sig om detta är önskvärt eller optimalt. Förmodligen inte. Det är ju nästan likvärt med att skickas hem för att man är för ung i vissa fall."
Gruppomdeveten,fråga 3,"Hur väl presterar den här modellen jämfört med den första? Gör en opartiskhetsanalys med avseende på demografisk paritet, lika möjligheter och konsekvent noggrannhet? Finns det några reservationer om detta är en bra lösning på problemet?","Funderingar kring resultatet: Vi märker klart att man bara får en marginell förbättring med avseende på den demografiska pariteten. Om man utgår ifrån att könstillhörighet är oväsentlig, så borde precisionen och sensitiviteten förbli något så när oförändrad medan modellen borde vara opartisk enligt kriteriet för demografisk paritet. Vi kan alltså dra slutsatsen att könstillhörigheten är väsentlig. Antingen finns det giltiga skäl till att män behöver stanna kvar på avdelningen längre än kvinnor eller så är träningsdataset behäftat med partiskhet till att börja med. Eller en kombination av båda. Det finns en stor chans att det föreligger någon form av historisk partiskhet i och med läkare som skriver ut patienterna har haft info om könstillhörighet och deras bedömningar har använts som ""rätt"" val under modellträningen. Vidare kan sedan modellen plocka upp mönster som i övrigt överlappar med en könstillhörighet och på så vis indirekt få tillgång till en del av den raderade informationen."